<!DOCTYPE html><html lang="zh-CN"><head><meta http-equiv="content-type" content="text/html; charset=utf-8"><meta content="width=device-width, initial-scale=1.0, maximum-scale=1.0, user-scalable=0" name="viewport"><meta content="yes" name="apple-mobile-web-app-capable"><meta content="black-translucent" name="apple-mobile-web-app-status-bar-style"><meta content="telephone=no" name="format-detection"><meta name="description"><title>滕王阁序 | 九华龙吟阁</title><link rel="stylesheet" type="text/css" href="/css/style.css?v=0.0.0"><link rel="stylesheet" type="text/css" href="//cdn.jsdelivr.net/npm/normalize.css/normalize.min.css"><link rel="stylesheet" type="text/css" href="//cdn.jsdelivr.net/npm/purecss/build/pure-min.min.css"><link rel="stylesheet" type="text/css" href="//cdn.jsdelivr.net/npm/purecss/build/grids-responsive-min.css"><link rel="stylesheet" href="//cdn.jsdelivr.net/npm/font-awesome@4.7.0/css/font-awesome.min.css"><script type="text/javascript" src="//cdn.jsdelivr.net/npm/jquery/dist/jquery.min.js"></script><link rel="icon" mask="" sizes="any" href="/favicon.ico"><link rel="Shortcut Icon" type="image/x-icon" href="/favicon.ico"><link rel="apple-touch-icon" href="/apple-touch-icon.png"><link rel="apple-touch-icon-precomposed" href="/apple-touch-icon.png"><link rel="alternate" type="application/atom+xml" href="/atom.xml"><script type="text/javascript" src="//cdn.jsdelivr.net/npm/clipboard/dist/clipboard.min.js"></script><script type="text/javascript" src="//cdn.jsdelivr.net/gh/codeseven/toastr/build/toastr.min.js"></script><link rel="stylesheet" href="//cdn.jsdelivr.net/gh/codeseven/toastr/build/toastr.min.css"></head><body><div class="body_container"><div id="header"><div class="site-name"><h1 class="hidden">滕王阁序</h1><a id="logo" href="/.">九华龙吟阁</a><p class="description">都付了黄卷与青灯</p></div><div id="nav-menu"><a class="current" href="/."><i class="fa fa-home"> 首页</i></a><a href="/archives/"><i class="fa fa-archive"> 归档</i></a><a href="/about/"><i class="fa fa-user"> 关于</i></a><a href="/atom.xml"><i class="fa fa-rss"> 订阅</i></a></div></div><div class="pure-g" id="layout"><div class="pure-u-1 pure-u-md-3-4"><div class="content_container"><div class="post"><h1 class="post-title">滕王阁序</h1><div class="post-meta">2021-10-30<script src="https://busuanzi.ibruce.info/busuanzi/2.3/busuanzi.pure.mini.js" async></script><span id="busuanzi_container_page_pv"> | <span id="busuanzi_value_page_pv"></span><span> 阅读</span></span></div><div class="post-content"><p>豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。</p>
<p>时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿；临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。</p>
<p>披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨；雁阵惊寒，声断衡阳之浦。</p>
<p>遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人？萍水相逢，尽是他乡之客。怀帝阍而不见，奉宣室以何年？</p>
<p>嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！</p>
<p>勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？</p>
<p>呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：</p>
<p>滕王高阁临江渚，佩玉鸣鸾罢歌舞。</p>
<p>画栋朝飞南浦云，珠帘暮卷西山雨。</p>
<p>闲云潭影日悠悠，物换星移几度秋。</p>
<p>阁中帝子今何在？槛外长江空自流。</p>
</div><div class="post-copyright"><script type="text/javascript" src="/js/copyright.js" successtext="复制成功!"></script><link rel="stylesheet" type="text/css" href="/css/copyright.css"><p><span>本文标题：</span>滕王阁序</p><p><span>文章作者：</span>cloudqht</p><p><span>发布时间：</span>2021-10-30</p><p><span>最后更新：</span>2021-10-30</p><p><span>原始链接：</span><a href="/2021/10/30/滕王阁序/">https://cloudqht.github.io/2021/10/30/滕王阁序/</a><span class="copy-path"><i class="fa fa-clipboard" data-clipboard-text="https://cloudqht.github.io/2021/10/30/滕王阁序/"></i></span></p><p><span>版权声明：</span>版权所有，盗版不究</p></div><br><div class="tags"></div><div class="post-nav"><a class="pre" href="/2021/10/31/gitee-ssh-key-algorithm-problem/">gitee ssh key algorithm problem</a><a class="next" href="/2020/09/28/linux开放端口/">linux开放端口</a></div></div></div></div><div class="pure-u-1-4 hidden_mid_and_down"><div id="sidebar"><div class="widget"><form class="search-form" action="//www.google.com/search" method="get" accept-charset="utf-8" target="_blank"><input type="text" name="q" maxlength="20" placeholder="Search"/><input type="hidden" name="sitesearch" value="https://cloudqht.github.io"/></form></div><div class="widget"><div class="widget-title"><i class="fa fa-folder-o"> 分类</i></div><ul class="category-list"><li class="category-list-item"><a class="category-list-link" href="/categories/Linux/">Linux</a></li><li class="category-list-item"><a class="category-list-link" href="/categories/coding/">coding</a></li><li class="category-list-item"><a class="category-list-link" href="/categories/git/">git</a></li><li class="category-list-item"><a class="category-list-link" href="/categories/linux/">linux</a></li><li class="category-list-item"><a class="category-list-link" href="/categories/刷题/">刷题</a></li><li class="category-list-item"><a class="category-list-link" href="/categories/小说/">小说</a></li><li class="category-list-item"><a class="category-list-link" href="/categories/数据库/">数据库</a></li><li class="category-list-item"><a class="category-list-link" href="/categories/数据结构/">数据结构</a></li><li class="category-list-item"><a class="category-list-link" href="/categories/日常/">日常</a></li><li class="category-list-item"><a class="category-list-link" href="/categories/机试/">机试</a></li></ul></div><div class="widget"><div class="widget-title"><i class="fa fa-star-o"> 标签</i></div><div class="tagcloud"><a href="/tags/图/" style="font-size: 15px;">图</a> <a href="/tags/git常用命令/" style="font-size: 15px;">git常用命令</a> <a href="/tags/Linux/" style="font-size: 15px;">Linux</a> <a href="/tags/coding/" style="font-size: 15px;">coding</a> <a href="/tags/二叉树/" style="font-size: 15px;">二叉树</a> <a href="/tags/小说/" style="font-size: 15px;">小说</a> <a href="/tags/栈与队列/" style="font-size: 15px;">栈与队列</a> <a href="/tags/数据结构/" style="font-size: 15px;">数据结构</a> <a href="/tags/字符串/" style="font-size: 15px;">字符串</a></div></div><div class="widget"><div class="widget-title"><i class="fa fa-file-o"> 最近文章</i></div><ul class="post-list"><li class="post-list-item"><a class="post-list-link" href="/2022/11/13/jgit-remote-pull-时错误/">jgit remote pull 时错误</a></li><li class="post-list-item"><a class="post-list-link" href="/2022/10/29/日照涛生 龙舞刀妖/">日照涛掩 龙舞刀妖</a></li><li class="post-list-item"><a class="post-list-link" href="/2022/09/25/天公九-涛生-作者：掩袖工谗/">天公九-涛生 作者：掩袖工谗</a></li><li class="post-list-item"><a class="post-list-link" href="/2022/09/25/天公九-王掩-作者：掩袖工谗/">天公九-王掩 作者：掩袖工谗</a></li><li class="post-list-item"><a class="post-list-link" href="/2021/10/31/gitee-ssh-key-algorithm-problem/">gitee ssh key algorithm problem</a></li><li class="post-list-item"><a class="post-list-link" href="/2021/10/30/滕王阁序/">滕王阁序</a></li><li class="post-list-item"><a class="post-list-link" href="/2020/09/28/linux开放端口/">linux开放端口</a></li><li class="post-list-item"><a class="post-list-link" href="/2020/09/27/clion配置远程Linux终端调试C-build乱码解决方法/">clion配置远程Linux终端调试C++ build乱码解决方法</a></li><li class="post-list-item"><a class="post-list-link" href="/2020/09/21/ssh相关/">ssh相关</a></li><li class="post-list-item"><a class="post-list-link" href="/2020/07/25/博客归来/">朝游北海暮苍梧</a></li></ul></div><div class="widget"><div class="widget-title"><i class="fa fa-external-link"> 友情链接</i></div><ul></ul><a href="http://www.example1.com/" title="site-name1" target="_blank">site-name1</a><ul></ul><a href="http://www.example2.com/" title="site-name2" target="_blank">site-name2</a><ul></ul><a href="http://www.example3.com/" title="site-name3" target="_blank">site-name3</a></div></div></div><div class="pure-u-1 pure-u-md-3-4"><div id="footer">Copyright © 2022 <a href="/." rel="nofollow">九华龙吟阁.</a> Powered by<a rel="nofollow" target="_blank" href="https://hexo.io"> Hexo.</a><a rel="nofollow" target="_blank" href="https://github.com/tufu9441/maupassant-hexo"> Theme</a> by<a rel="nofollow" target="_blank" href="https://github.com/pagecho"> Cho.</a></div></div></div><a class="show" id="rocket" href="#top"></a><script type="text/javascript" src="/js/totop.js?v=0.0.0" async></script><script type="text/javascript" src="//cdn.jsdelivr.net/gh/fancyapps/fancybox/dist/jquery.fancybox.min.js" async></script><script type="text/javascript" src="/js/fancybox.js?v=0.0.0" async></script><link rel="stylesheet" type="text/css" href="//cdn.jsdelivr.net/gh/fancyapps/fancybox/dist/jquery.fancybox.min.css"><script type="text/javascript" src="/js/copycode.js" successtext="复制成功!"></script><link rel="stylesheet" type="text/css" href="/css/copycode.css"><script type="text/javascript" src="/js/codeblock-resizer.js?v=0.0.0"></script><script type="text/javascript" src="/js/smartresize.js?v=0.0.0"></script></div></body></html>